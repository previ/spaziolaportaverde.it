---
title: "Mostra arezzo ambiente e salute"
date: 2013-01-01
draft: false
featured_image: "images/Palazzetto_della_Fraternita.jpg"
---

AMBIENTE E SALUTE

{{< img src="images/Palazzetto_della_Fraternita.jpg" alt="" >}}
  
Il 18 Ottobre 2013, in occasione delle 7.me Giornate Mediche dell'Ambiente,
nelle quali ad Arezzo e' stato promosso dalla sezione italiana dell'ISDE (International Society of Doctors for the Environment)
un convegno sul tema:
  
INQUINAMENTO ATMOSFERICO
  
Gabriella Ventavoli ha presentato nei locali del prestigioso Palazzetto della Fraternita dei Laici
una raccolta di opere ispirate all'ambiente e alle innumerevoli forme di aggressione e di inquinamento presenti nella societa' contemporanea.
Rimandando la visione delle immagini delle opere esposte e di alcune istantanee dell'evento alle pagine ad esse dedicate si desidera presentare qui' di seguito
il commento critico della D.ssa Fornasari, curatrice della mostra che ha seguito con particolare efficienza e professionalita'.

LA “PITTURA ETEREA” DI GABRIELLA VENTAVOLI
  
Per comprendere il valore della pittura di Gabriella Ventavoli non si puo' prescindere da una obbligatoria considerazione iniziale relativa
alla sua attivita' di medico e non a caso di medico ISDE. L’impegno da lei profuso in difesa dell’ambiente, da anni connesso all’analisi
dell’interiorita' umana, ha portato l’artista a creare un linguaggio caratterizzato da momenti di impalpabile sospensione attraverso
l’uso molto bene pensato di fondi chiari, a loro volta esaltati da linee di colore particolarmente leggere, ma incisive nella resa
delle forme e capaci di fare penetrare nella mente sensazioni forti e suscitare al contempo profonde riflessioni, come se
l’osservatore seguisse un percorso intellettualmente connesso a problemi di grande attualita'. Gli elementi naturali,
Terra, Acqua e Aria, sono il tema fondante della produzione attuale della Ventavoli e da lei emblemati nella raffigurazione
di Continenti. Con raffinata eleganza questi sono tradotti in immagini simboliche e come tali capaci di esprimere profondi
significati “imponendo” all’osservatore una lettura di temi da sempre legati alla storia dell’uomo, ma senza dubbio troppo
spesso dimenticati e tutti riconducibili a quello fondamentale della Terra come Madre. Tra i soggetti esaminati quasi
filologicamente dall’artista e da lei traslati in una dimensione atemporale, meritano di essere ricordati l’indispensabilita'
dell’acqua pura e non inquinata, il ruolo biologico delle foreste dell’Amazzonia e la “magnificenza” dell’aria, fino dall’antichita'
non per caso rappresentata come una giovane donna svolazzante e leggera. Nell’arte della Ventavoli e' di straordinario effetto proprio
il binomio di forma e di leggerezza, alla quale ella riesce a tradurre tracciando, a volte con pochi segni, in immagini tangibili,
come nel caso del sinuoso percorso del Rio delle Amazzoni nella rigogliosa foresta amazzonica. Non meno affascinante e' l’immagine
dell’Africa, “madre arcaica”, dalla Ventavoli rappresentata come una donna distesa e sofferente attraverso l’utilizzo di accennate forme
nelle quali segno e colore sono un’unica cosa. Gli ultimi lavori segnano nell’iter artistico della Ventavoli e documentano una tappa
importante, che ha unito come detto la sua attivita' professionale con il talento artistico.
  
 **Liletta Fornasari**

[Galleria delle opere esposte](/galleria-arezzo/)

[Immagini dell'evento](/istantanee-dellevento/)
