---
title: "Commento critico"
date: 2000-01-01
draft: false
featured_image: "/images/Logo_grande.png"
---

![](/images/Logo_grande.png)
  
  
  
  
  
  
  
  
  
  
  
  
  
  
GABRIELLA VENTAVOLI
  
a cura di Elena Gollini
  
  
  
Le opere di Gabriella Ventavoli sono inquadrabili nella corrente stilistica del grande mare
del Surrealismo, variegato da una fervida vena immaginaria e da una vivace impronta fantastica,
che contribuiscono a rendere unica e immediatamente identificabile la sua espressione, nella
peculiare esclusivita'. Artista dalla personalita' creativa matura, forte, esuberante, approda
a un linguaggio pittorico ispirato dal Surrealismo, dove colore e forme si intricano, si
sovrappongono e si diluiscono. L'atto del dipingere e' guidato da una tecnica esecutiva curata
nei dettagli e minuziosa. E' individuabile la compenetrante e sinuosa flessuosita' del tratto
segnico, che genera immagini e rievocazioni figurative dalla dinamica intensita' e dall'avvolgente
interazione. L'artista esprime la sua arte attraverso l'utilizzo di tecniche strumentali, che
avvalorano la pittura nelle componenti cromatiche sostanziali e arricchiscono il virtuosismo del
disegno, realizzato con accurato studio e ponderata ricerca progettuale e ideativa, per esaltare
al meglio l'impatto estetico e rafforzare la valenza contenutistica. La fluida e scorrevole
gestualita' dell'atto pittorico garantisce una visione, che trasmette emozioni suggestive e richiama
alla mente sonorita' musicali e sinfonie danzanti, coinvolgendo il fruitore ad abbandonarsi a sentimenti,
che solo quell'arte, capace di parlare ai sensi e risvegliare le loro percezioni piu' recondite, puo' liberare.
I quadri vengono impregnati da un flusso di "oceano colorato" composto da tonalita' dense e sfumature incisive
ed efficaci. Il risultato delle soluzioni compositive proposte dalla Ventavoli offre all'osservatore esperienze
di sogno, di fantasia, di estasi visionaria.
  
  
La bellezza, nella sua multiforme espressione, e' un tema ispiratore dominante, che si delinea all'interno
delle rappresentazioni figurali: bellezza irreale e surreale e al contempo bellezza onirica e quasi fiabesca.
L'immagine pensata e' subito sogno per la pittrice e il sogno e' subito immagine traslata, trasferita, impressa
e fissata nella composizione narrativa, con le ombre e le penombre magiche di un sogno visto a colori.
La Ventavoli recupera riferimenti e spunti dalla tradizione surreale, dall'informalismo astratto, cosi' come
dall'immaginario evocativo proveniente dalla comunicazione transmediale. Le sue rappresentazioni rispecchiano
e riflettono le istanze fantastiche e irreali di una visione inedita e di una coinvolgente "affabulazione artistica",
ricca di colore, di trasmutabilita' e di elementi e componenti dal significato metaforico e simbolico sotteso.
La grafica e il tratto sono sempre ben curati e perfezionati nella loro esplicazione. La chiave di lettura
interpretativa e' articolata, sfaccettata, densa di variabili, che vengono modificate gradualmente e progressivamente
ad ogni sguardo attento del fruitore verso ogni particolare nascosto e celato, che viene poi rilevato e osservato
accuratamente con occhio sensibile. Le immagini possiedono una dimensione attrattiva di sinuoso e flessuoso movimento
plastico, che le rende vitali e animate, quasi come nelle sequenze di un fotogramma in costante evoluzione dinamica.
  
  
Sono creazioni, che si presentano scandite da un Surrealismo fantastico, che racchiude anche degli importanti messaggi
esistenziali e contiene l'enfasi emozionale dell'autrice, immersa e avvolta in un travolgente e variopinto mare cromatico,
dove prevalgono l'energia vitale e le forme appartenenti al suo mondo interiore e spirituale, espressione della forza
d'inventiva e del prorompente estro creativo. La rappresentazione, dal sapore onirico, sviluppa una cornice di contorno
di delicato e raffinato lirismo poetico e permette di immergersi nel regno delle fantasie piu' inconsce e di addentrarsi
nella sfera illusoria. La simbologia utilizzata dalla Ventavoli custodisce una sorta di "mistero iniziatico e rivelatorio"
con un codice enigmatico, tutto da scoprire e decifrare. La sua creativita' e' incentrata sulle referenze della memoria surreale,
sulla comunicativa dell'immaginario e sulla sperimentazione ad intreccio di questi fattori, congiunti insieme in perfetta sinergia
e coesione. "Il sogno e' una seconda vita" scriveva Gerard De Nerval, per il quale conseguentemente la pittura non era altro se non
"il travaso del sogno nella vita reale". Cio' che il Romanticismo aveva intuito e' stato poi in seguito rivelato e divulgato dal
Surrealismo, che ha avuto come sua finalita' ultima e scopo primario la trasformazione radicale dei modi di sentire e di concepire
l'esistenza: "il mondo diventa sogno e il sogno diventa mondo" (Novalis). Ed e' proprio in questo alveo e in questo
anfratto surreale, che si muove e si incanala la Ventavoli, unendo la fantasia visionaria di Salvador Dali' al
colorismo intenso di Andre' Masson.
