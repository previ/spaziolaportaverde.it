---
title: "Ulteriori commenti"
date: 2014-01-01
draft: false
featured_image: "/images/Lo_spazio.jpg"
---

ULTERIORI COMMENTI DEL PROF. CARLO FRANZA

Inaugurata ufficialmente da qualche giorno la mostra personale dell'artista Gabriella Ventavoli con il titolo “Elegia del mare”. Poco più di venti grandi opere, teleri che sono un omaggio forte al mare, alle acque del mondo intero, un omaggio significativo all'ambiente che avvolge l'uomo. Nella serata inaugurale, con un brindisi celebrativo, sono intervenuti amici, collezionisti, intellettuali, docenti dell'Accademia e del Liceo di Brera, un pubblico vario con anche un nutrito gruppo di studenti universitari. Il tema del mare era un'occasione significativa e mirata per poter visionare una mostra tutta costruita sul mare, carica di simbologie,colori, e sprattutto una temperatura etico-morale che è rispetto della natura, del mare e della terra.
L'illustre Critico e Storico dell'Arte Prof. Carlo Franza nel discorso introduttivo ha detto che la Ventavoli e' “una delle poche artiste italiane, oggigiorno, capaci di coniugare estetica e storia, finalmente una protagonista dell'arte italiana contemporanea che mette in piedi una lezione colta sull'ambiente. Un Segno dei tempi”.
  
**Carlo Franza, giugno 2014**
